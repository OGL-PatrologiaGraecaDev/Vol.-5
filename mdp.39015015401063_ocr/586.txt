
S. MELITO
SARDIUM IN ASIA EPISCOPUS
NOTITIA FRAGMENTA
(Carolus Christianus Wooc, De Medilom,Sardium in Asia episcOpo ;Dissertatio Ι, De vita et meritis Melito-
nis Lipsiae 1744; Dissertatio ll, Descripta; 8. Melitonis,cum fragmentis eorumdem,Lipsiaa 175Ι,ἰῑι-4⁶).
DE 8. MELITIONIS VITA ET MEBITIS.
Imtitutum.
Inter praecipua saeculi post Christum natum secundi Ecclesia; ornamenta haud ultimum locum meretur
sanctus Melite, Sardium in Asia episcopus, vir vitai sanctitate,praeclara eruditione, mascula Christianae
religionis defensione, aliisque in Ecclesium meritis longe celebratissimus ; utpote quem (ἰτωοὶ Latinique
Patres, primi, medii, postremi, amice conspirantes,et pia quadam veluti aemulatione laudibus extulerunt,
posteritatique venerabilem reddiderunt. Cogitans itaque quodnam potissimum argumentum hoc melete—
mate tractandum deligerem, cum inter alia et menti mete sese offerret Melite, de eo etiam exponere non
multum haesitavi, sed eo citius inii consilium, tum quod magna utique viri hujus in rem Christianam
merita esse cognoscebam, a nemine,quantum sciam ego, peculiari schediasmate enarrata; tum quod sic
occasio mihi eiﬂorescit aneedotorum nonnullorum, quorum in itinere meo condus fui, promum nunc
agendi,atque beati hujus Patris fragmenta quaedam in lucem protrahendi, in quae volvens praestantissimos
Bodleianaa potissimum bibliotheca codices forte incidi. Opera: hinc pretium me facturum credo, si omnia
quas de Melitonis vita, scriptis et meritis reperire datum fuit, in unum eongessero. Utautem ordine per-
tractentur omnia, de nomine, patria, genere et astate ejus, qua claruit, quaedam primo statim loco in me-
dium proferam; deinde de ejus ingenio, eruditione. castimonia, aliisque virtutibus, itemque de ejus,
quo divinitus exornatus fuit prophetia; dono agam.Porro de sedata per ejus apologiam sub Marco Aurelio
et Lucio Vero imperatoribus Christianorum vexatione, de Ecclesiae Laodicenae reddita pace, deitineribus
variis, ejusque circa Canonem, Veteris potissimum Testamenti, cura, uno verbo de ejus in Ecclesium
meritis largus dicendorum campus sese mihi oﬂ'ert. Longus scriptorum a Melitone exaratorum catalogus,
quem Hieronymus, Eusebius, Ruﬁnus, Nicephorus exhibuerunt, nostram quoque merebitur diligentiam.
In primis autem in colligendis viri hujus sanctissimi fragmentis sedulus ero,quorum etiam quaedam hacte-
nus typis nondum exscripta adjiciam. Tandemque de haeresi, quas ab eo nomen, ut in vulgus creditur,sor-
tita est, dicam, eumque ex haereticorum indice eximere allaborabo. Ut in pauca me contraham, ad tria
haec capita omnem tractationem revocabo: Primum Melitonis vitam meritaque enarrabit.ln altero scripta
ejus recensebuntur atque fragmentorum hinc inde exstantium diligens instituetur spicilegium.Tandemque
ultimo loco de Melitonianorum haeresi agetur. Cum sub manibus et praeter spem creverit elaboratio, ne
lecturis nimis longa tractatio nauseam moveat, moleque sua laborare videatur dissertatio nostra, per-
currendum campum in stadia dispeseere liceat, et hac vice de Melitonis tantummodo vita exponere,
eumque ut apprime doctum, virtutibus unum omnium sui temporis maxime florentem, et de Ecclesia
Dei egregie merentem sistere; reliqua autem alii propediem insecutum dissertationi reservare. Benevo-
lum autem Lectorem majorem in modum rogo atque obtestor, ut conaminibus meis faveat, tenuemque
huncce laborem aequi bonique consulat.
§ Ι. De Melitonis nomine observatio.
Circa ipsum Melitonis nomen statim in limine tractationis nostra: nonnulla erunt adnotanda et obser-
vatio quasdam grammatica premittenda erit, quae, utut levis momenti res multis videri possit, silentio
tamen vel ideo non praetereunda mihi videtur, quod, cum a quibusdam fuerit neglecta, errorem peperit
in quem eruditorum nonnulli sese induci passi fuerunt, et qui confusionis multarumque tricarum parens
